# Coronavirus Wiki

Questa WIKI è stata creata per contenere guide e informazioni utili per poter contrastare al meglio il virus COVID-19.
Il progetto è **no-profit**, libero da pubblicità ed [open source](https://github.com/Drassil/coronavirus). 
Chiunque è in grado di editare e aggiungere contenuti semplicemente utilizzando le voci di menù "edit/add". Invito tutti a collaborare nella raccolta e validazione delle informazioni di questa wiki, [qui trovate le istruzioni si come fare](come-collaborare).

### Perché DEVI informarti e responsabilizzarti:

1. Non facendolo puoi essere legalmente considerato un **criminale** per [l'articolo 650 del codice penale](https://www.brocardi.it/codice-penale/libro-terzo/titolo-i/capo-i/sezione-i/art650.html). Nella pratica la diffusione irresponsabile del virus, anche quando si pensa di non averlo, equivale al contagio e alla morte di una serie innumerevole di persone, tra cui parenti e persone care, per via della sua alta probabilità di contagio. Come è accaduto ad [Eboli e in molte altre città](https://www.ottopagine.it/sa/attualita/211270/coronavirus-ad-eboli-de-luca-sconcertante-irresponsabilita.shtml). Quindi anche se legalmente le sanzioni non sono eccessive in alcuni paesi, moralmente è come [essere un carnefice](https://www.huffingtonpost.it/entry/prima-pena-di-morte-in-cina-per-uomo-che-tenta-la-fuga-da-wuhan_it_5e5cdd69c5b6beedb4ee2fb3).

2. La [deresponsabilizzazione](http://www.treccani.it/enciclopedia/deresponsabilizzazione_%28Lessico-del-XXI-Secolo%29/) in una società causa problemi a catena che vanno dal lavoro, alla salute e all'educazione. In questo caso si può notare come l'Italia ne è più affetta per via della propria cultura, mentre paesi più "calvinisti" (dove è più forte il senso di responsabilità personale) riescono a rallentare e contenere questa diffusione.

3. Spesso per motivi economici, le testate giornalistiche private e pubbliche devono rispondere agli interessi del mercato generando una quantità eccessiva di cattiva informazione, fake news e panico spesso non permettendo la giusta prevenzione. Basti solo pensare che l'organizzazione mondiale della sanità potrebbe essere costretta a non dichiarare lo stato di pandemia (e quindi a far scattare tutta una serie di provvedimenti) per via dei ["Pandemic Bond"](https://www.wallstreetitalia.com/coronavirus-lo-strano-caso-dei-pandemic-bond/) che, se scattassero prima del 15 luglio, farebbero perdere tutto il capitale ad una serie di aziende. Di fronte a tutto questo è necessario informarsi autonomamente e tramite canali autorevoli come ad esempio la pagina informativa del coronavirus sul sito del [ministero della salute](http://www.salute.gov.it/portale/nuovocoronavirus/dettaglioFaqNuovoCoronavirus.jsp?lingua=italiano&id=228#3)

4. In passato altre pandemie hanno causato milioni di morti e la loro diffusione è stata frenata grazie a specifiche accortenze. Ad oggi viviamo nell'era dell'informazione, pertanto non è ammesso che si debba vivere ancora nell'ignoranza permettendo al virus di espandersi eccessivamente.

## COVID-19

Dal portale del ministero della salute: Il virus che causa l'attuale epidemia di coronavirus è stato chiamato "Sindrome respiratoria acuta grave coronavirus 2" (SARS-CoV-2), mentre la malattia provocata dal nuovo Coronavirus è denominata “COVID-19” (dove "CO" sta per corona, "VI" per virus, "D" per disease e "19" indica l'anno in cui si è manifestata).

### Come evitare la diffusione del virus con la quarantena

### Come vivere in quarantena


